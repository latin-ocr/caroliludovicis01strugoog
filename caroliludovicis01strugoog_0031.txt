VITA CAR. Lunov. STRUVE. XXV

mensium spatium bis seorsum typis est exscripta, praeterea
compluribus Diariis Germanicis, quae Petropoli edebantur,
et in linguam Rossicam conversa notissimo diario ‘Filio
Patriae' (Caura Omeuecrusa) 1812. T. I. No. IV. p. 109,
3ae edit. inserta.“

Intra decem annorum [inde ab a. teor-1814] spatium,
quod Struve Dorpati vivebat, quodque pulcherrimum vitae

suae tempus fuisse, identidem postea per literas Guilielmo .
fratri professus est, saepius cognatos et amicos in praediis
Livonicis degentes revisit, semel ctiam Petropolin, urbem
principem, anno 1810 adiit. Hic familiaritatem cum Fride-
rico Graefio jam antea in Livonia initam auxit, novamque
cum H. O. E. Koehlero contraxit. Per quos viros specta-
tissimos in-notitiam venitSergii Uvarovii, Viri Excel-
lentissimi, Illustrissimi, splendidi jam tum litera-
rum nostrarum Maecenatis, qui etiam postea studiis Pa-
trui, quum Regimontii degebat, fautorem benevolum se ex-
hibebat. Quantum autem gaudii haec virorum egregiorum
grata familiaritas et contemplatio atque admiratio rerum in
urbe Caesarea visu dignissimarum in eo excitavissent, ipse
suaviter praedicavit in prooemio programmatis de legibus
prosodicis et metricis, quas seriores Graecorum iambographi
secuti sunt, (Regimontii, 1820. Progr. XVI.) his verbis:
„Theodori Prodromi carmen amatorium in hac nostra
urbe, quantum scio, non exstat, lectum quondam mihi ante
hos ipsos decem annos Petropoli, quum ibi hospitio Koch-
leri, viri, doctissimi et illustrissimi, atque in scientia antiqui·
tatis fere unici, uterer, qui ex sua collectione optimorum
et rarissimorum librorum illud mecum communicavit. Sed,
ut fit, cum mens longe aliis rebus intenta est, - animum
enim percellebant et urbis ipsius, vere Imperatoriae sedis,
magnitudo ac pulchritudo, et monumenta praestantissima-
rum artium ibi collecta, quorum ‘numerum et splendorem
nisi oculisipse perlustraveris, vix narranti fidem habeas,
et vagi illi discursus hominum ex diversissimis gentibus
totius fere orbis terrarum ibi convenientium avocabant ani-
mum praeterea viri celeberrimi et doctissimi, quibus Petro-
polis abundat, quosque antea fama notos tum coram quo·
que salutare suave officium erat -itaque praeter sermones

 

