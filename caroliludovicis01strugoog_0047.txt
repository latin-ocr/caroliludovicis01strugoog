vm CAR. LUDOV. STRUVE. ’ XLI-

milliarium ullum languorem mihi affert.“ Juvenem pul-
chrum appellaverant, quam laudem egregius oris color et gra-
tum motuum decus aliquantum augebant. Etsi posteriore
tempore valde crassus erat, tamen id neque agilitati neque
dexteritati oberat. In incendiis aliisque periculis propcllen-
dis versabatur inter primos, et quotannis semel curn disci-
pulis superiorum gymnasii classium rus petens, ludis eorum
et corporis exercitationibus iuteresse nihil morabatur. Jam
mature corpus obduraverat, et postremis quoque vitae an-
nis ita a mollioribus vestimentis abhorrebat, ut nunquam
habiliorem vestem domi, nunquam vestem pelliceam vel
pallium foris indueret. Accedebat ad dignitatem externae
formae vox plena ac sonora, unde quantum decoris affluxe-
rit orationibus ejus, omnes sciunt, quibus audire dicentem
contigit. ,Si animi indolem contemplamur, conjuncta in eo
erat cum insignibus ingenii dotibus, quibus facile inter
aequales eminebat, mira quaedam modestia, et ut libenter
merita virorum eximiorum praedicabat, ita sua merita vana
jactatione efferre pusilli ingenii esse putabat. Severum vero
et aorem judicem eorum se exhibebat, qui ingenii penuriam
arrogantia ac superbia velare studebant. Fere semper amore
et fide collegarum gaudebat, neque, si quando in munere
severius loquendum ei erat, ulla unquam hujus rei in vita
privata commemoratio. Nunquam ex iracundia quidquam
supererat, sed libenter reconciliationem quaerentibus manum
obferebat. Nihil molestius ferebat, quam homines insolen-
tes, proterva lingua de rebus, quas ipsi non noverant, ju-
dicantes. Admirabantur amici tranquillum et serenum, quern
vulgo prae se ferebat, animum, et curae, quibus saepe
vexabatur , evanescebant omnes , simulatque in coctum bo-
nomm hilariumque hominum veniebat. Suavem familiarium
sermonem, sale facetiisque conditum, valde amabat, nunquam
tamen his narrationibus lasciva et turpia immisceri patiebatur.

Hane de vita et moribus Caroli Ludovici Struve narra-
tionem finire liceat verbis istis egregiis, quae Vir Eximius
(ihr. Aug. Lobeckius, amicus Patrui sincerissimus, die 13.
Junii 1838 in memoriam ejus scripsit in Aetis diurnis pu·
blicis Regimontanis [Konigsb. Konigl. Preuss. Staats- Kriegs-
ufld Friedenszeitung] Nr. 135. p. 1097:

 

