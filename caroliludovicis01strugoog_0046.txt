xl. VITA CAR. LUDOV. STRUVE.

minus partem saltem hujus operis se absoluturum sperabat.
Attamen ne hoc quidem factum est. Coetibus hominum
raro intererat, domi in angusto liberorum et aliquot ami-
corum circulo lubentissime versabatur. Mense Aprili a. 1838
ex capta refrigeratione grave ventris malum ‘exortum est.
Crevit in dies morbus, et sub finem Maji mensis, quum
nullis remediis malum levari posset, status valetudinis ejus
talis fuit, ut medici de restituenda sanitate desperarent.
Usque ad ultimam vitae horam mens libera ac vivida erat,
et ipsa nocte, quae mortem antecessit, quum somnum capere
frustra tentasset, vigilantem me Horatium evolvere jussit,
ut videret, possetne carminum initia deinceps ex memoria
recitare. Hoc modo tres primos Carminum libros perlu-
stravimus. Die 5. mensis Junii hora nona vespertina mors
suffocativa vitae ejus finem imposuit. Nolo pluribus dicere
de summo luctu ac dolore, quo liberi, quo propinqui, quo
denique omnes, qui eum noverant, accepto hoc nuntio sunt
correpti. Mors acerba liberos et propinquos parente benignis-
simo, scholam directore promptissimo, literas cultore ac
propugnatore acerrimo, cives liro salutis publicae studio-
sissimo privavit. Die 9. Junii sollemnes exsequiae insti·
tutae sunt. In gymnasio urbico coram praeceptoribus, dis·
cipulis, viris scholae praepositis, magna amicorum defuncti
corona, Muettrich, praeceptor primarius, orationem fune·
brem habuit. Deinde ubi pompa processit, maximus fuit
hominum cujusque ordinis concursus, et unusquisque, qui
Struvium noverat, exsequiis interesse et mortuum in cimi-
terium comitari suum esse putavit. In tumulo Laudienus,
pastor ecclesiae urbicae, discipulus olim defuncti, postea ,
familiaritate ei conjunctissimus, egregiis verbis omnium no-
mine ultimas preces effudit, nec quisquam a lacrymis ab·
stinere potuit, quum identidem pio animo „patrem Stru-
vium“ vocaret.

Juvat paucis indicare, quae externa ejus speeies fuerit,
quae eorporis animique dotes. Ipse se Ludovico de Sin-
ner, philologo Parisino, quocum ei per aliquot annos inte-
rior literarum usus erat, ita describit a. 1831. „Sum sex-
pedes longus, satis corpulentus, nihilominus bene expedi<
tus, cujusque tempestatis patientissimus, neque iter aliquot

 

