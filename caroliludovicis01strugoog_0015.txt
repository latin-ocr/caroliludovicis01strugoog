nnnrcnrlo. xl

et denique, ut omni ex parte perfecta esset defuncti imago,
identidem scripta mea perlustrasti. Adjeci Vitae enumera-
tionem scriptorum Patrui ex annorum ordine dispositam.

Librum autem manibus Tuis tradens, >non possum non

grato animo recordari virorum illorum eximiorum, quorum
ut amicitia et praesidio in omnibus rebus meis, ita consilio
et auctoritate in hoc opere condendo sum gavisus. Fride-
rici Graes ii, erepti eheu! nobis et literis nostris abhinc
biennium, quis „desiderio sit pudor aut-modus, tam cari
eapitis?“ In quo quam ¹feliciter junctae fuerint ingenii acies,
judicii elegantia cum singulari humanitate omnes sciunt,
quicum noverant. Et Theodorum Freytagium, disci-
pulum olim, mox amicum Patrui, multum me in opere meo
adjuvisse laete fateor. Utinam viro illi, de literis apud
nos meritissimo, quem gravis morbus in patriam reverti
coegit, fata benigna adspirent! Gratias vero maximas ago
Viro Egregie, Doctissimo, Ludovico de Sinner propter
singularem humanitatem, qua non tanturn per literas suam
de edendis Patrui Opusculis sententiam mecum communica-
vit, certam de variis ejus studiis notitiam mihi paravit,
verum etiam integram programmatum ejus seriem, qualis
vix alii ulli est, et epistolas a Patruo sibi datas, meo usui
liberalissime commisit. Denique pietas me impellit, ut se-
nis meritissimi, Christiani Beckii memoriam revocem,
qui proxima aestate Helsingforsiae ‚familiaritate et amicitia
sua me dignatus, quum Patrui amicus fuisset, ingenue a
me impetraverit, ut Vitam Caroli Struve a me scriptam sibi
recitarem. Multa ille tum egregia ex amplo suo doctrinae
et experientiae thesauro mihi tradidit, quae 'grato animo
servabo, non exiguum Fortunae munus id mihi ducens,
quod excipere verba venerandi senis, quem vigente animo ·
corporis vires jam deficiebant, inter paucos mihi contigit.
Paucis abhinc mensibus invida mors illum virum nobis sur-
ripuit eum magno non tantum suorum luctu, sed omnium,

 

